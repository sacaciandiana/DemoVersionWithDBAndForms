SENATUL PARLAMENTUL ROMÂNIEI
CAMERA DEPUTAȚILOR
LEGE
pentru modificarea și completarea Legii nr. 212/2015 privind modalitatea de
gestionare a vehiculelor și a vehiculelor scoase din uz
Parlamentul României adoptă prezenta lege.ó
Art. I - Legea nr. 212/2015 privind modalitatea de gestionare a vehiculelor și a
vehiculelor scoase din uz, publicată în Monitorul Oficial al României, Partea I, nr.
554 din 27 iulie 2015, cu modificările și completările ulterioare, se modifică și se
completează după cum urmează:
1. Alineatul (3) al articolului 13 se modifică și va avea următorul
cuprins:
„(3) Operatorii economici autorizați să desfășoare activități de colectare și
tratare a vehiculelor scoase din uz sunt obligați să le stocheze, chiar și temporar, și să
trateze vehicule scoase din uz potrivit prevederilor art. 4 din Legea nr. 211/2011
privind regimul deșeurilor, republicată, cu modificările și completările ulterioare, și
conform cerințelor prevăzute în anexa nr. 2, cu respectarea reglementărilor cu privire
Ia sănătatea umană și mediu.' ' 12. Alineatele (5) și (6) ale articolului 17 se modifică și vor avea
următorul cuprins:
„(5) Agenția Națională pentru Protecția Mediului transmite Comisiei Europene,
pentru fiecare an calendaristic, un raport privind punerea în aplicare a art. 15,
conform formatului pentru raportarea datelor stabilit de Comisia Europeană.
(6) Agenția Națională pentru Protecția Mediului transmite Comisiei Europene,
pe cale electronică, raportul prevăzut Ia alin. (5), în termen de 18 luni de Ia sfârșitul
anului de raportare pentru care sunt colectate datele. Raportul indică modul în care au
fost obținute datele și verificarea calității acestora. ”
3. După alineatul (6) al articolului 17 se introduce un nou alineat,
alin.(7), cu următorul cuprins:
„(7) Prima perioadă de raportare începe în primul an calendaristic complet
după adoptarea, de către Comisia Europeană, a actului de punere în aplicare ce
stabilește formatul de raportare și cuprinde datele pentru perioada de raportare
respectivă. ”
Art. II - Prezenta lege intră în vigoare Ia data de 5 iulie 2020.
Prezenta lege transpune prevederile art.l din Directiva (UE) 2018/849 a
Parlamentului European și a Consiliului din 30 mai 2018 de modificare a Directivei
2000/53/CE privind vehiculele scoase din uz, a Directivei 2006/66/CE privind
bateriile și acumulatorii și deșeurile de baterii și acumulatori și a Directivei
2012/19/UE privind deșeurile de echipamente electrice și electronice, publicată în
Jurnalul Oficial al Uniunii Europene, seria L, nr. 150 din 14 iunie 2018.