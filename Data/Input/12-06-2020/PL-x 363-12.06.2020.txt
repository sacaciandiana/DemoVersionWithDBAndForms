S NAT
PARLAMENTUL ROMÂNIEI
SENAT
LEGE
privind prelungirea mandatelor autorităților administrației publice locale
și pentru modificarea art.151 alin.(3) din Ordonanța de urgență a Guvernului
nr. 57/2019 privind Codul administrativ
Având în vedere că, în contextul epidemiologic actual, alegerile pentru autoritățile
administrației publice locale nu pot fi organizate în termenul prevăzut de legislația în vigoare
deoarece operațiunile preelectorale și electorale nu pot fi realizate fără riscuri majore Ia adresa
sănătății publice și fără încălcarea măsurilor dispuse de autoritățile medicale,
Ținând cont de faptul că alegerile trebuie să se desfășoare într-un climat sigur, de natură să
permită exercitarea efectivă a drepturilor fără restrângeri ale drepturilor politice și cu asigurarea
siguranței tuturor celor implicați,
Senatul adoptă prezentul proiect de lege
Art.l.- Mandatele aflate în curs de exercitare ale primarilor, primarului
general al municipiului București, președinților de consilii județene, consiliilor
locale, Consiliului General al Municipiului București și consiliilor județene se
prelungesc până Ia data de I noiembrie 2020.
Art.2.- (l) Prin derogare de Ia prevederile art. 10 alin.(l) din Legea
nr.115/2015 pentru alegerea autorităților administrației publice locale, pentru
modificarea Legii administrației publice locale nr.215/2001, precum și pentru
modificarea și completarea Legii nr.393/2004 privind Statutul aleșilor locali, cu
modificările și completările ulterioare, data alegerilor pentru autoritățile
administrației publice locale din anul 2020 se stabilește prin lege organică, cu cel
puțin 60 de zile înaintea votării.2
(2) În cazul prevăzut Ia alin.(l), prin derogare de Ia prevederile
art. 126 alin.(l) din Legea nr. 115/2015, cu modificările și completările ulterioare, în
cel mult 5 zile de Ia intrarea în vigoare a legii, Guvernul stabilește, prin hotărâre, Ia
propunerea Autorității Electorale Permanente, calendarul acțiunilor din cuprinsul
perioadei electorale, cheltuielile necesare pregătirii și desfășurării în bune condiții
a alegerilor locale și măsurile tehnice necesare bunei organizări și desfășurări a
alegerilor locale. Hotărârea privind cheltuielile necesare pregătirii și desfășurării în
bune condiții a alegerilor locale, hotărârea privind măsurile tehnice necesare bunei
organizări și desfășurări a alegerilor locale și hotărârea pentru aprobarea
programului calendaristic pentru realizarea acțiunilor necesare organizării și
desfășurării în bune condiții a alegerilor pentru autoritățile administrației publice
locale se publică împreună în Monitorul Oficial al României, Partea I.
(3) În cazul prevăzut Ia alin.(l), termenele prevăzute de Legea
nr.115/2015, cu modificările și completările ulterioare, cu excepția duratei
campaniei electorale, a termenului pentru depunerea candidaturilor și a termenului
de 24 de ore, se reduc Ia jumățate. Dacă, din operațiunea de reducere Ia jumătate a
termenelor, rezultă fracțiuni de zile egale sau mai mari de 12 ore, rotunjirile se fac
în plus; fracțiunile mai mici de 12 ore nu se iau în calcul.
Art.3.- Prin derogare de Ia prevederile art.49 alin.(2) și ale art.50 din Legea
nr.1 15/2015, cu modificările și completările ulterioare, Ia alegerile pentru
autoritățile administrației publice locale din anul 2020, numărul minim al
susținătorilor, necesar pentru depunerea candidaturilor, se va reduce Ia jumătate.
Art.4.- Prin derogare de Ia prevederile art.49 alin.(2), art.50 și art.51 alin.(5)
din Legea nr.115/2015, cu modificările și completările ulterioare, Ia alegerile
pentru autoritățile administrației publice locale din anul 2020, pentru candidaturile
Ia consiliul local și funcția de primar din aceeași circumscripție electorală,
respectiv pentru candidaturile Ia consiliul județean și președintele consiliului
județean din aceeași circumscripție electorală, partidele politice, alianțele politice,
alianțele electorale, organizațiile cetățenilor aparținând minorităților naționale și
candidații independenți vor prezenta câte o singură listă de susținători.Art.5.- La alegerile pentru autoritățile administrației publice locale din anul
2020, partidele politice, alianțele politice, alianțele electorale, organizațiile
cetățenilor aparținând minorităților naționale și candidații independenți vor putea
opta să întocmească și să depună electronic, în condițiile legii, dosare de
candidatură, cu aplicarea corespunzătoare a prevederilor art.47 și art.49-51 din
Legea nr.1 15/2015, cu modificările și completările ulterioare. Listele de susținători
vor putea fi semnate și depuse și electronic, în condițiile legii.
Art.6.- Metodologia de aplicare a prevederilor art.5 se stabilește prin
hotărâre a Autorității Electorale Permanente, adoptată în termen de 30 de zile de Ia
data intrării în vigoare a prezentei legi, cu consultarea Autorității pentru
Digitalizarea României.
Art. 7.- La articolul 151 din Ordonanța de urgență a Guvernului nr.57/2019
privind Codul administrativ, publicată în Monitorul Oficial al României, Partea I,
nr.555 din 5 iulie 2019, cu modificările și completările ulterioare, alineatul (3) se
modifică și va avea următorul cuprins:
„(3) Mandatul primarului prevăzut Ia alin.(l) se exercită până Ia
depunerea jurământului de către primarul nou ales. Mandatul primarului poate fi
prelungit, prin lege organică, în caz de război sau catastrofă ori alte situații expres
prevăzute de lege atunci când, din cauza acestor situații, nu pot fi organizate
alegeri până Ia expirarea mandatului prevăzut Ia alin.(l).”4
Acest proiect de lege a fost adoptat de Senat, în ședința din 12 iunie
2020, cu respectarea prevederilor articolului 76 alineatul (1) din Constituția
României, republicată.
p. PREȘEDINTELE SENATULUI
Robert-Marius Cazanciuc